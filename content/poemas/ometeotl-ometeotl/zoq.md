---
titulo: Ometeotl, Ometeotl
idioma: zoq
slug: ometeotl-ometeotl
orden: 20
musica: 
  - ometeotl-ometeotl-musica.mp3
audio: ometeotl-ometeotl.mp3
imagen: ometeotl-ometeotl.jpg
---

Mijtzykoroya kä’raksyajpana.<br>
Mijtzykoroya tä ejtzpana.<br>
Wiyunhse, mijte<br>
Ometeotl, Ometeotl.<br>

¡Mayi!, ¡Mayi!<br>
Su’tanhwakä myenakomo.<br>
Ntä tzajmakyera myenakomo.<br>
Tiyä tzyampä yä’ pekatzame’is.<br>
Kujkwene ijtupä kujkwene ka’upä.<br>

¡Jentzyu!, ¡jentzyu!<br>
Näpyajpana ntä mamaram:<br>
“Yä’ ntä nhkomiram tä tzi’ra’upä’is ijtkuy<br>
Te’omoram napya te’ ka’kuy<br>
Te’omoram napya te’ ijtkuy.”<br>

Kä’raksyajpa, ejtzyajpa<br>
Sonepä pänäjkuyomo.<br>
Ejtzyajpa, kä’raksyajpa<br>
Sonepä ka’kuyomo.<br>
¡Wiyunhse! o ¿wiyunse’akste?<br>

Tumä puj napyak <br>
Sone une pänayajpak<br>
Te’ram maka tumya’e pät, yomo<br>
Maka ejtzya’e, kä’raksya’e.<br>
Ntä äjtzyomoram maka ijtya’e ¿Tä ka’ra’ukam yoksyo?<br>

Te’yi yoksyo ijtyajpa ka’pak tiyä juripä.<br>
Täjtzpak tumä jäyä.<br>
Täjtzpak tumä kujy.<br>
Yajpak tumä ijtkuy.<br>
Maka tumyajkere, kä’raksya’e.<br>
Y te’ram maka sijkya’e.<br>
Ntä äjtyam ji’nam ma tä ijtame.<br>
