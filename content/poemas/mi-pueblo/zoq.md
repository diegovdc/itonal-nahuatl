---
titulo: Äj nhkupkuy
idioma: zoq
slug: mi-pueblo
orden: 2
audio: agua-marina.mp3
imagen: 1.jpg
notas_al_pie:
  1: ' Xoxhiboton; jontzyire kyojampapä te’ malintzi’is pu’tzyäsepä’is kyujkpajk ijtpak te’ ku’yu kopajkomo, makapä po’e jäyäsenh ketpa, te’kamänhte nyäjmayajpa xochiboton o jäyäpä <i>botón</i>.'
---

Ne’ mij jajyatya’u äj jäyäpä tzame jujtzye jyayajpase te’ toto käjsi tzame sutpatzi nhkokipstamä sa’sa wä’kä mij nhkowi’istam kyämanä.<br>

Temä _nahuatlaca_ tzunhpa äj nhkupkuy<br>
Ji’nam tyajk jamemitya’e ‘yuneram<br>
Äj ntäwä’istam.<br>

Mojtpapäte yoksyo _in no tlahtol_,<br>
Ijtu yojksyo ti’is <br>
ma aku’ajke äj jame.<br>

Wajnapyatzi _in no tepeh_<br>
Äj nhkomi; äj nhkupkuy<br>
Tyojsykutyam, äj ntäwäram.<br>

Äj _tepetl_ sutpanakäjtzi ijsanhtzi’äya’ä<br>
tzya’ma y kyopäntam<br>
syawa y tyuj.<br>

Sunyi ketyajpapä _quanme_<br>
Ijsyajupätzi y ke äj une’istam<br>
Ji’nam mujsi ma ‘yijsya’ä.<br>

Täjtzupä syawa: _cualtzin ihuiac_<br>
Tzin’is ‘yoma, su’kupä’tzi<br>
Äj une’is ji’nam mapä mujsi syu’kya’ä.<br>

Ijtukna te’ yawarampä muk’tam<br>
¡sunyityampä jäyäram! _Nepapan xochitl_<br>
Sone kenerampä suk suk’is kyutkutyam.<br>

Jyojpajktam nyä ijtupä’is pa’ajktampä nä’: _nonque ameyal_.<br>
¡Yäti täjtzyajupä’is jyoj’!<br>
Ka’yajuserampä jäyä apijtäyajupä.<br>

¿Jurä ijtu _in no mazatl_<br>
Äj nhkupkuyis<br>
Oyupä’is pyäjke nyäyi?<br>

¿Jurä ijtu _in coyotl_<br>
Ke te’ jojopä wyanejinh<br>
Te’ päntam poyajpana na’tze’is?<br>

¿Jurä ijtu in cuanmis?<br>
¡oh yatzyokopyä pamisyu¡<br>
Mijna naka mij ijsayu.<br>

¿Jurä ‘yijtaju jyontzyiram: _nonque xochiboton_<sup>1</sup><br>
Sunyi watpapä<br>
Jäyäpujksupä nyajsomo?<br>

¡Oh mäjapä _teotl_!<br>
Tzi’ä pämi ajkuy äj nhkojama<br>
Jene toya anhkä.<br>

¿Jurä ijtu _in cihtochtli o_<br>
_Tzin cotoc_ te`sena nyäjmayajpapä<br>
Eyapä kupkuyomo?<br>

¿Jurä ijtu _in tecolotl_?<br>
Ji’nam ne wyatu y äj<br>
Ntäwäran neri kya’yajtyä’u.<br>

¿Tiyä mujspa mij ntzajma äj nhkomi käjsi?<br>
Ke te myasantäjkomo<br>
Wä’nupä ijtu.<br>

Mumu äj nkupkuy<br>
Te’ “pä’nis” putzijinh<br>
Tyajk yukpä’um.<br>

¿Jurä ijtyaju te’ papinyomoram<br>
Pyayujinhtam, sunyi ketyajpapä<br>
Pyokyaju anhkä te’ jama’is?<br>

¿Jurä tzä’yaju te’ sunyityampä tukuram?<br>
Nhkomäpya’tzi ke “jomepä” ijtkuyis<br>
Tyajk tokoyum.<br>

Y ¿jurä ijtu te’ tumkuy y pämi ajkuy ntä anhku’isnye’ram?<br>
Yäti ntä nhkomäpya ke te’ anhmakyuyis wye’nyajum.<br>

_Jaye kojtanhäyi._

Kajkyajpa te’ pä’nis ‘yijkutyam ne tzyäjkwätzäjkyajuk te’ najsakopajk.<br>
U’kyajpak te’ pät, ji’nam ‘yijsi te’ jäkupä tzaräjk ne tzyajkupä.<br>
