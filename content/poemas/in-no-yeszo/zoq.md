---
titulo: Äj nä’pin
idioma: zoq
slug: in-no-yeszo
orden: 11
audio: in-no-yeszo.mp3
imagen: in-no-yeszo.jpg
---

“Äj nä’pin sojpa<br>
äj nä’pin kajkpa<br>
äj nä’pin ne tyaju<br>
¿Äj nä’pin, jurä maka?<br>

Te’sena nämpa<br>
Tumä atzypäjara<br>
Amkimpana käjsmä<br>
Amänpana kä’yi.<br>

Äjtzi motzyimanakäjtzi.<br>
Y nhkänukutzi tzyenha’omo.<br>
Mojkayutzi wyiränh nä’<br>
Y yä’se anhku’aku:<br>

¿Tikoroya jyäpya mijtzi?<br>
¿Tire metzpa mijtzi?<br>
¿Tire sutpa mijtzi?<br>
¿Tipä nä’pin ne tyaju?<br>

¡jojtzuse nhkomäyu <br>
Äj jara’is!<br>
¡su’kuse nhkomäyu<br>
Aj mama’is!<br>

Nujkayukäjtzi
Äj nhkä<br>
Yä’se näjmayu te’is:<br>

“Umi maku jampa’i ntä oreram.<br>
Umi yajksyutzäjku mij wit.<br>
Anhmayä wäpä tiyä<br>
Y tzakä te’ ji’ wyäpä tiyä…<br>

Umi jampäjayu te’ Emiliano’is nyä’pin.<br>
Umi jampäjayu te’ Francisco’is nyä’pin.<br>
Y niyojsä mij najs<br>
Ntä atzypäjara’isna tzyajkyajpapä yojsykuy.<br>
Mij ja’motyäjkomo kora te’ mij nhkupkuy<br>
Umi myaku eya najsomo<br>
Jinhä ntä ijspapäre toya”.<br>
