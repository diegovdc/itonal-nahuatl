---
titulo: Tzäjkijskuy –pekatzame náhuatl-
idioma: zoq
slug: mohcuentia-tlapouil
orden: 7
musica: 
  - mohcuentia-tlapouil-musica.mp3
audio: mohcuentia-tlapouil.mp3
imagen: mohcuentia-tlapouil.jpg
---

Naptzu’omo weweneyajpana tumä suksuk y tumä we’ni.<br>
Yä’se näwä te’ we’ni: -jujtzye nhketpa ¿iya makste maka mawe winti?<br>
-Nämpa te’ oyamel ¡Yenhu anhkätzi äjte ma wi’naje!”-.<br>
-¿Iyä maka ntä nhkämanätyame? –näwä te’ suksuk-<br>
Nämpanh te’ tzit, nyä ijtu anhkä päyi wyajy,<br>
Y popyak sawa jenenh anhäpya, te’re wä wyi’najä-.<br>
Te’se näwä te’ we’ni tzya’ajkutzyipamä:<br>
-Te’ tzit jenere kamampä y jene pämi’äyu te’koroya nerinhte wyi’najtyo’kerupä-.<br>
-wä’kä ntä mujsä te’ wiyunh ajkuy maka anhku’ake te’ o’na<br>
-yäti anhkäri ki’mä te’ suksuk y maku ‘yanhku’ake te’ o’na. Y mä’nuk…<br>
-¡Suksuk¡ ¡suksuk¡ ¿Tiyä tzyampa te’ o’na’is? –‘yanhku’aku wejpa te’ we’ni’is.<br>

Tyajk mijkspamä kyopak te’ suksukis ‘yaktzoku wajksi ajpa: -ji’ tzyame nitiyä.<br>
-ki’mäse myenakomo y anhku’akä te’ jama ¿ire maka wi’naje? –näwä te’ we’ni.<br>
Te’ suksuk ki’mu y mä’nukam yä’se nyäjmayu te’ we’ni:- ¿jujtzye nhketpa? Yä’se ne näjmayu te’ jama’is: “!Äj juktäjkinh y ke jana nyujtztäjkätyamä!”<br>
¿jujtzye maka ‘yijtame?<br>
-umi nhkämanäyaju. Yäti ma’ ntä anhku’aktame te’ najsa kopajk, ma’ ntä nhkämanätyame tiyä tzyampa-.<br>
Te’se näwä te’ we’ni.<br>
Wä’ka jana ntä nhkipstamä ke ntä suntampa te’ jama’is nyinhkä wä’kä mumu tiyä ‘yirä; y ju’matzyo’tzu.<br>
¡Najs! ¡Najs! Mijtzi ne ntä nhkämanätya’u.<br>
¿Ire maka wi’naje?-<br>
Mijksu y weweneyu te’ najs:<br>
¡I’sa ne ntzyäpta’u, te’re maka wi’naje!<br>
Ni’iyä ja wyewena.<br>

Potzyotzu te’ sawa “sh, sh, sh” y anhku’akoyu:<br>
¿y äjtzi jurä maka tä yajk tzä’tyame?<br>
Te’ we’ni ja nya’tzä y anhätzyo’tzu nämpamä:<br>
Kentamä äjtzi motzyipätzyä, kana ji’na yojse, ¿jujtzyena ma jä’yäya’e te’ yojsyku nyajs?<br>
Te’ suksuk ki’mu sirijtpa, ‘yojnapya te’ jama y te’ o’na<br>
Wä’kä ‘yamya’ä;<br>
Y ‘yojnatzyo’tzyaju te’ te’ yojsykunyajs y mumu te’ jinhä ijtyajpapä:<br>
¡Ntä nhkämanätyamä y ntä amtamä!<br>
¡ntä äjtyam nere tä kijpta’u y kentamä te’ nä’, neri syijku!<br>
